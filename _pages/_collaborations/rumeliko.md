---
title: Ruméliko
image: /assets/img/collaborations/rumeliko.jpg
layout: single-project
permalink: /collaborations/rumeliko
img: 
- /assets/img/collaborations/rumeliko.jpg
bandcamp: 
website: https://www.facebook.com/rumelikomusic/
description: Collaborations
---

Ruméliko este un grup nou format din București care adună mai mulți artiști din diferite zone muzicale de influență balcanică.

Numele vine de la termenul “Rumélia", care era folosit pentru a denumi provincia otomana din balcani, care se întindea de la Grecia până în Valahia și de la Bosnia până la Constantinopol.

Valasia Dodulu este o cântăreață din Salonic cu experiență în diferite stiluri muzicale tradiționale grecești și balcanice. De asemenea a studiat și stilul flamenco cu Alba Guerrero și Juan Granados.

Radu Varga este un multi-instrumentist pasionat de diverse tradiții muzicale orientale, în special de cea clasică otomană și persană, dedicându-și ultimii ani studiului santurului iranian și al neyului turcesc.

Shaun Williams, devenit cunoscut ca “Jean Americanu”, locuiește de 7 ani în România și împreună cu Corina Sîrghi creează unul dintre cele mai de success proiecte de taraf modern din România.

Lucian Naste este un chitarist din Târgu Mureș cu formare clasică, care este membru în orchestra Mădălinei Pavăl și colaborator în proiectul Helen.

Alex Corlan este un basist din Timișoara care este de asemenea membru în trupa Mădălinei Pavăl și care a colaborat mulți ani cu formația Impex.

Cosmo este un percuționist consacrat al proiectelor balcanice din București, concertând inclusiv cu muzicieni turci, lăutari renumiți și artiști din zona electronică. 

---

Valasia Dodulu - voce

Radu Varga - santur, ney

Shaun Williams - acordeon, riq

Lucian Naste - chitară microtonală

Alex Corlan - bas

Cosmo - darbuka, bendir